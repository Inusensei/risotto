---
title: 讀《亡婦忌日有感》
published: 2023-03-15
description: '詩乃心聲，性情之事也'
image: ''
tags: [詩詞,隨想,納蘭性德]
category: '隨筆'
draft: false 
lang: 'zh_TW'
---

## 金縷曲 亡婦忌日有感

>此恨何時已。
滴空階、寒更雨歇，葬花天氣。
三載悠悠魂夢杳，是夢久應醒矣。
料也覺、人間無味。
不及夜臺塵土隔，冷清清、一片埋愁地。
釵鈿約，竟拋棄。
>
>重泉若有雙魚寄。
好知他、年來苦樂，與誰相倚。
我自中宵成轉側，忍聽湘弦重理。
待結個、他生知己。
還怕兩人俱薄命，再緣慳、剩月零風裏。
清淚盡，紙灰起。 

----------------------------------------------

## 一

納蘭性德一生婚姻可考者，唯元夫人盧氏，續弦官氏，另有側室顏氏、妾沈宛四人。余者如初戀、表妹云云，盡小說家言，或有或無，終不可考。

康熙十三年容若正當弱冠，娶兩廣總督兵部尚書盧興祖之女盧氏。可嘆世無史官為閨閣作傳，使之昭傳，終不知盧氏為何等樣女子，即連名號猶不可考。
幸得容若寄情填詞，使我等能窺一二妙趣。

容若有被酒莫驚春睡重，賭書消得潑茶香句，此用易安之典。易安夫婦每坐烹茶，指堆書史，言某事在某書某卷某頁某行，以中否角勝負，定飲茶先後，中即奉杯大笑，至茶傾覆懷中。

李易安云:“甘心老是鄉矣”。嘻，此文人之樂也，古來才子佳人大抵如是。由此詩觀容若與盧氏不僅伴於形，更是合於神、同於心者也。此等才子佳人如何使讀者不生憐愛艷羨之心乎？

容若狀閨閣旨趣之詞多矣，如“紅藥闌邊攜素手，暖語濃於酒”句，“花徑里、戲捉迷藏，曾惹下蕭蕭梧井葉”，“夜深微月下楊枝，催道太眠遲”句等。想來詩中所繪僅一隅而已。容若詩雲“一生一代一雙人”當為此情寫照。

大都好物不堅牢，彩雲易散琉璃碎。康熙十六年，新婚甫三年的盧氏為容若誕下一子，幸福未及一月，而盧氏病故，自此容若本就多愁的生活又蒙上了一層沈重的黑紗。

## 二

本詩開篇引李之儀“此水幾時休，此恨何時已”作一反問，使人不禁疑問此恨為何？此恨許久？

而下一句則蕩開一筆，描述時間景物，是何光景呢？乃乍雨初歇，乃葬花天氣。

雨是最易調人愁緒的，雲陰雨落，一派空寂，可謂無邊絲雨細如愁。

若論葬花，想來諸君皆會想到黛玉“試看春殘花漸落，便是紅顏老死時，一朝春盡紅顏老，花落人亡兩不知”，嗚呼！其悲如此！容若所葬之花豈非盧氏歟？容若一生皆嘆薄命，當此之際，豈無“我今死去儂收葬，未卜儂身何日喪”之感乎？噫，好事者言紅樓為明珠家事，雖則遊戲之語，又豈知人之多情相類也？

三載句即言距愛妻亡故已然三年，然終日恍惶，直如大夢未醒。此句讀來，真個令人泣血。韓昌黎有《祭十二郎文》，為其侄逝後所撰，中有“嗚呼！其信然邪？其夢邪？其傳之非其真邪……嗚呼！其信然矣”。余每每讀之，常哽咽欲淚，其情至深若此，今見容若此句，兩相對照，當知其情一也。嘿，世言好夢由來易醒，若失親失友，如此痛煞人心之夢，奈何不醒乎？

余鄉之隨凡人死三載，當燒三年紙以示哀思之止，然則已見滄海，何日不思？盧氏自十八歲歸家，與容若耳鬢廝磨不過三載，而今又是一個三載，使人如何不慨嘆乎？憶昔日之情狀，乃賭書消得潑茶香，乃紅藥闌邊攜素手，而今只有一片埋愁之地、無味人間。

釵鈿約之句或本自《長恨歌》中“釵留一股合一扇，釵擘黃金合分鈿，但令心似金鈿堅，天上人間會相見”，以釵鈿喻夫妻白首之盟，奈何竟棄盟約而不顧？

下片重泉若有雙魚寄，好知他，年來苦樂，與誰相倚句，為余最愛。雙魚典自樂府“遺君雙鯉魚，中有尺素書”喻指書信。此句最是平常，亦最是動人心腑。人死猶如遠別，別離之後日日惦念，每思及處，常掛念其冷熱饑飽，朝暮共誰為伴，父母別遊子如是，戀人居兩地如是，日思夜想，百轉愁腸。此句不用典故、辭藻，純乎於情，發乎於心，自然真摯，直追樂府“上言加餐飯”句，此句讀罷真使人愴愴然而涕下，心空空無所憑藉矣。

湘弦重理句，或言念及容若後續弦官氏，此喻家中有令其續弦意;或言容若與妻子常撫琴相和，而今惟懼聆琴聽音而生相思之情，故而不忍理弦，容若有“無處不傷心，輕塵在玉琴”句可證。

知己句亦頗有玩味處。知己者何？能一心者也。此句分量極重，以知己喚愛人，可知二者關系已超脫等閒夫妻，容若別有一詞開篇即言“知己一人誰是？已矣”，其重盧氏如此。人生一世，往來紅塵之中，緣起緣滅，隨聚隨散，縱有友朋二三，復得知己何人？若得一人能言所言、情所情、思所思、憶所憶，何其快哉！莽紅塵何處覓知音？寶玉之於顰兒，盧氏之於容若，皆是知己相愛，能不羨煞人乎？可嘆終是弦斷無人聽也。

薄命之語為容若常有之嘆，與梁汾便有“後生緣，恐結他生里”句，悼亡一詞有“道書生薄命宜將息”句等等。蓋容若本就多情詩人，常感於外物故也。蓀友曾述昔辭容若，相與交談久之，乃別，容若又返其於路，亦終無所复語也。由此，容若之心性可知一斑矣。

此詞平實而深情，觀堂評容若“以自然之眼觀物，以自然之舌言情”可謂言之切矣。

## 三

雖到結尾之時，猶有未盡之意，望諸君暫且忍耐絮語。愚以為由容若之詩詞可得今人作詩之法門。

容若之詩詞，其妙盡在一情字，容若本人論詩，即言“詩乃心聲，性情之事也”，此言妙極，道盡詩心真旨。

我等所處之世，迥異於古人，各種舊意象，難以盡訴而今之情，諸多新事物又難融於古雅之言，是故今人而摹古物，新人而發舊聲，全是一派死氣。能言有新意，語有風雅之氣者絕少，何故？以其情役於詩，詞害於韻者也。劉彥和謂“古之詩人為情而造文，今之詩人為文而造情”，深中肯綮。今人殊無拳拳之心而欲造拳拳之文，可乎？直如容若此詞，平實而哀怨動人之至，以其純乎於情，一任自然故也，今之詩人亦當由此求之。
